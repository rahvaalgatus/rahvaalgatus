## Toeta tasuta allkirjastamise võimalust
Üheksal juhul kümnest kasutatakse allkirjastamiseks tasulist [MobiilID](https://www.skidsolutions.eu/price-list/#mobile-id) või [SmartID](https://www.skidsolutions.eu/price-list/#smart-id) teenust. Ainult tänu annetajatele saab rahvaalgatus.ee pakkuda seda teenust kõigile tasuta. Allkirja hind rahvaalgatus.ee jaoks sõltub kuu jooksul kogutud allkirjade arvust – üldiselt saab 1€ eest anda ligikaudu 10 digiallkirja.

/Annetamise nupud/

[Eesti Koostöö Kogu](https://kogu.ee/rahvaalgatusveeb) jaoks on oluline tagada teenuse võimalikult lai kättesaadavus. Seni  on seda võimaldanud annetused ja riigi toetus, kuid digiallkirjastamise kulud on 2024. aastal kasvanud annetustest kiiremini.
Kuigi seaduse järgi on 1000 allkirjaga algatus Riigikogule samaväärne 50 000 allkirjaga, ei tohiks alahinnata [suure toetuse mõju](https://kogu.ee/ekk-ja-sitra-vordlev-raport/) avaliku arutelu käivitajana. 
Siin saab igaüks anda omapoolse panuse, et ka tulevikus on võimalik suurt avalikku tähelepanu pälvivaid algatusi luua ja ideed poliitikuteni viia!

/Graafik/
https://docs.google.com/spreadsheets/d/1d0gL9-M-n12PNLKT_umwNV4IXHwK0_zbrcE2_arKwWg/pubchart?oid=1864091310&format=interactive

## Taustaks
Rahvaalgatus.ee platvorm on üles pandud avaliku rahaga, kuid selle töös hoidmiseks vajame kasutajate toetust. Abiks on igas suuruses annetused, olgu selleks 5, 50 või 500 eurot. Kogutud raha aitab katta digiallkirjastamisega seotud kulusid ning tagada keskkonnas tehnilise toe ja turvalisuse. Meie jaoks on oluline läbipaistvus: anname ülevaadet platvormi [arendustegevustest](https://github.com/rahvaalgatus/rahvaalgatus/issues) ja [Rahvaalgatus.ee arengutest](https://kogu.ee/rahvaalgatusveeb).
Rahvaalgatus.ee on [The Innovation in Politics Awards](https://innovationinpolitics.eu/) 2023 konkursil finalist ja nomineeriti Majandus- ja Kommunikatsiooniministeeriumi 2023. aasta konkursil [parimaks avaandmete taaskasutajaks](https://medium.com/digiriik/eesti-avaandmete-valdkonna-silmapaistvad-panustajad-2023-1f353177c0b0).
Eesti Koostöö Kogu uudiskirjaga [liitudes](https://kogu.us12.list-manage.com/subscribe?u=e48415516e4da94ccc60c569b&id=2ecc6cc26f) saab iga kuu ülevaate organisatsiooni tegemistest.

/Annetamise nupud/

Annetuse tegemiseks suuname su Maksekeskusesse, kus saad teha ülekande oma netipangas või mõnel muul meelepärasel moel. Annetuse saaja on [SA Eesti Koostöö Kogu](https://kogu.ee/), kes kasutab kogutud summat Rahvaalgatus.ee ülalpidamiseks. Rahvaalgatus.ee on liitunud [annetuste kogumise hea tavaga](https://heakodanik.ee/annetuste-kogumise-hea-tava/).
